Uwaga: Opcje kompilacji te co zwykle. Dopuszczamy -lm.

Napisz program dla fanów origami do badania, ile warstw ma w danym punkcie sprytnie poskładana kartka papieru. Program powinien wczytać opis tworzenia kolejnych kartek origami i pytań o ilość warstw w zadanych punktach zadanych kartek z stdin. W pierwszym wierszu wejścia są dwie liczby n i q oznaczające odpowiednio liczbę kartek i liczbę pytań. Następnie na wejściu jest n wierszy opisujących kolejne kartki i q pytań o liczbę warstw zadanych kartek w zadanych punktach.

Opis i-tej kartki (1 ≤ i ≤ n) znajduje się w wierszu i + 1. Opis ten ma jedną z trzech postaci:

    P x1 y1 x2 y2
    K x y r
    Z k x1 y1 x2 y2

Pierwsza postać reprezentuje domknięty prostokąt o bokach równoległych do osi układu współrzędnych o lewym dolnym rogu w punkcie P1 = (x1, y1) a prawym górnym w punkcie P2 = (x2, y2). Punkt P1 musi więc być nieostro w lewo i w dół od punktu P2. Gdy w kartkę tę wbije się szpilkę wewnątrz (lub na krawędziach) prostokąta, kartka zostanie przebita 1 raz, w pozostałych przypadkach 0 razy.

Druga postać reprezentuje koło domknięte o środku w punkcie (x, y) i promieniu r.

Trzecia postać reprezentuje kartkę powstałą przez zgięcie k-tej kartki (1 ≤ k < i) wzdłuż prostej przechodzącej przez punkty P1 = (x1, y1) i P1 = (x2, y2) - muszą być to różne punkty. Papier jest składany w ten sposób, że z prawej strony prostej (patrząc w kierunku od P1 do P2) jest przekładany na lewą. Dla tak złożonej kartki przebicie po prawej strony prostej daje 0 warstw; przebicie dokładnie na prostej powinno zwrócić tyle samo, co przebicie kartki przed złożeniem; po stronie lewej - tyle co przed złożeniem plus przebicie rozłożonej kartki w punkcie, który nałożył się na punkt przebicia.

j-te zapytanie (1 ≤ j ≤ q) znajduje się w wierszu n + j + 1 i ma postać k x y, gdzie k jest numerem kartki (1 ≤ k ≤ n), a (x, y) punktem, w którym wbijamy szpilkę, aby określić liczbę warstw k-tej kartki w tym punkcie.

Program powinien wypisać na stdout q wierszy - odpowiedzi na zapytania o liczbę warstw.

Uwagi: Liczby oznaczające współrzędne punktów bądź promień koła są liczbami zmiennopozycyjnymi. Nie ma ograniczeń na złożoność czasową rozwiązania. W szczególności będą dopuszczane rozwiązania wykładnicze. Nasze testy nie są złośliwe ze względu na precyzję obliczeń.

Przykładowe wejście

4 5
P 0 0 2.5 1
Z 1 0.5 0 0.5 1
K 0 1 5
Z 3 0 1 -1 0
1 1.5 0.5
2 1.5 0.5
2 0 0.5
3 4 4
4 4 4

Przykładowe wyjście

1
0
2
1
2